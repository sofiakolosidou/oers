# oers
Στο αποθετήριο αυτό υπάρχουν πέντε Ανοιχτοί Εκπαιδευτικοί Πόροι.
Ο πρώτος ΑΕΠ δημιουργήθηκε στην πλατφόρμα e-me για να καλύψει εκπαιδευτικές ανάγκες στο γνωστικό αντικείμενο των Μαθηματικών της Δ' τάξης.
Έπειτα σε συνεργασία με την ομάδα του Φωτόδεντρου αναρτήθηκε και στην πλατφόρμα *Photodentro.edu.gr* με τίτλο [Εμβαδόν](https://photodentro.edu.gr/ugc/r/8525/2505?locale=el).
Ο δεύτερος ΑΕΠ στοχεύει στη γνωριμία των μαθητών της Α' τάξης δημοτικού με τους ήρωες του βιβλίου της Γλώσσας και ταυτόχρονα στην εξοικείωση με το αρσενικό και θηλυκό άρθρο μπροστά από κύρια ονόματα.
Αποτελείται από τέσσερις ασκήσεις που δημιουργήθηκαν στην πλατφόρμα e-me: ένα διαδραστικό βίντεο, κάρτες μνήμης, πολλαπλής επιλογής και ηχογράφησης απάντησης σε ερώτηση:
[Οι ήρωες της Γλώσσας](https://content.e-me.edu.gr/wp-admin/admin-ajax.php?action=h5p_embed&id=1239924).
Δημιουργήθηκε για να αποτελέσει παράδειγμα των δυνατοτήτων της e-me πλατφόρμας στην επιμόρφωση που πραγματοποίησα σε εκπαιδευτικούς πρωτοβάθμιας το 2021 στο πλαίσιο της επιμόρφωσης *Ταχύρρυθμη επιμόρφωση
εκπαιδευτικών στην εφαρμογή της εξ αποστάσεως εκπαίδευσης, ολιστική προσέγγιση*.
Ο τρίτος ΑΕΠ αφορά στη δημιουργία μίας ιστοσελίδας Wix και ενός παιχνιδιού φτιαγμένο στην παιχνιδομηχανή Unity.
Το θέμα είναι το Halloween, σχετίζεται με το γνωστικό αντικείμενο των Αγγλικών και ονομάζεται [Candy pumpkin](https://candypumpkin.wixsite.com/candypumpkin).
Ο τρίτος ΑΕΠ είναι προϊόν ομαδικής εργασίας και αποτέλεσε την προϋπόθεση για την επιτυχή ολοκλήρωση του σεμιναρίου *Digital game development* της Σχολής Κινηματογράφου του ΑΠΘ το 2018. 
Ο τέταρτος ΑΕΠ αφορά σε ένα παιχνίδι για την ***Ασφάλεια στο Διαδίκτυο*** φτιαγμένο με γλώσσα προγραμματισμού Scratch.
Το παιχνίδι [Safe On Line](https://scratch.mit.edu/projects/150385154/) δημιουργήθηκε για τη συμμετοχή μας στο Μαθητικό Συνέδριο και Φεστιβάλ Ψηφιακής Δημιουργίας της Καβάλας το 2017.
Στην [ιστοσελίδα](https://bysafeonline.blogspot.com/) που δημιουργήθηκε για τις δράσεις που πραγματοποιήθηκαν ένα [Avatar](https://www.voki.com/site/pickup?scid=20113468&chsm=5561b223d542f81d37b3d6c67939e6cb) παρουσιάζεται ως έκπληξη για να καλωσορίσει όσους θέλουν να πλοηγηθούν.
Ο πέμπτος ΑΕΠ δημιουργήθηκε για την επιτυχή ολοκλήρωση της ενδοϋπηρεσιακής επιμόρφωσης 100 ωρών *Active Citizenship through e-Reflect approach* το 2016.
Αφορά στη δημιουργία ενός learning desing με θέμα τη [σχολική βία](https://bubbl.us/MzMxNzQwNi81MjE0MzY0L2QwM2FmZTk3MjNhOWY0ZjdjZDAzYTQ3NzkwZTllZDI00).
